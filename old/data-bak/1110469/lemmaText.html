<div><h3>471 թ. (16 Մարտ 1022–15 Մարտ 1023)</h3><p><span id='text-958356' key=958356>Ի</span> <span id='text-958357' key=958357>թուականութեան</span> <span id='text-958396' key=958396>հայոց</span> <span id='text-958397' key=958397>ՆՀԱ</span> <span id='text-1156639' key=1156639>մեռաւ</span> <span id='text-958435' key=958435>տէր</span> <span id='text-958436' key=958436>սարգիս</span> <span id='text-958322' key=958322>կաթողիկոսն</span> <span id='text-958323' key=958323>հայոց</span><span id='text-958421' key=958421>.</span> <span id='text-958422' key=958422>և</span> <span id='text-958375' key=958375>հաստատեաց</span> <span id='text-958376' key=958376>յաթոռ</span> <span id='text-958317' key=958317>իւր</span> <span id='text-958390' key=958390>հայրապետ</span> <span id='text-1089706' key=1089706>զտէր</span> <span id='text-1089744' key=1089744>պետրոս</span><span id='text-1077055' key=1077055>։</span> <span id='text-1103517' key=1103517>Ի</span> <span id='text-1100980' key=1100980>սոյն</span> <span id='text-1112163' key=1112163>ամի</span> <span id='text-1100381' key=1100381>իշխան</span> <span id='text-1100379' key=1100379>ոմն</span> <span id='text-1100300' key=1100300>յաղթանդամ</span><span id='text-745187' key=745187>.</span> <span id='text-745186' key=745186>ի</span> <span id='text-745240' key=745240>տանէն</span> <span id='text-745247' key=745247>յունաց</span> <span id='text-745280' key=745280>նիկիփաւռ</span> <span id='text-745290' key=745290>անուն</span> <span id='text-745296' key=745296>ծռվիզ</span> <span id='text-745312' key=745312>յարեաւ</span> <span id='text-745325' key=745325>ի</span> <span id='text-745341' key=745341>վերայ</span> <span id='text-745339' key=745339>վասլին</span><span id='text-745338' key=745338>.</span> <span id='text-745351' key=745351>և</span> <span id='text-745360' key=745360>կոչեաց</span> <span id='text-745372' key=745372>ի</span> <span id='text-745378' key=745378>միաբանութիւն</span> <span id='text-745387' key=745387>իւր</span> <span id='text-745409' key=745409>զթագաւորն</span> <span id='text-745412' key=745412>վրաց</span> <span id='text-745420' key=745420>գորգի</span> <span id='text-745437' key=745437>և</span> <span id='text-745446' key=745446>զորդիսն</span> <span id='text-745480' key=745480>գագկայ</span><span id='text-745472' key=745472>.</span> <span id='text-745476' key=745476>գնաց</span> <span id='text-745484' key=745484>և</span> <span id='text-745485' key=745485>յահէ</span> <span id='text-745517' key=745517>նորա</span> <span id='text-745516' key=745516>դաւիթ</span> <span id='text-745518' key=745518>առ</span> <span id='text-745585' key=745585>նա</span> <span id='text-745580' key=745580>զաւրաւքն</span> <span id='text-745598' key=745598>հայոց</span><span id='text-745615' key=745615>.</span> <span id='text-745649' key=745649>և</span> <span id='text-745692' key=745692>ահ</span> <span id='text-745719' key=745719>մեծ</span> <span id='text-745728' key=745728>եղև</span> <span id='text-745740' key=745740>ի</span> <span id='text-745752' key=745752>վերայ</span> <span id='text-745767' key=745767>վասլին</span><span id='text-745814' key=745814>.</span> <span id='text-745825' key=745825>և</span> <span id='text-745828' key=745828>յղեաց</span> <span id='text-745841' key=745841>վասիլն</span> <span id='text-745845' key=745845>առ</span> <span id='text-745871' key=745871>դաւիթ</span> <span id='text-745867' key=745867>աղաչանս</span> <span id='text-745869' key=745869>զի</span> <span id='text-745859' key=745859>հնարեսցէ</span> <span id='text-745882' key=745882>զկորուստ</span> <span id='text-745903' key=745903>նորա</span><span id='text-745905' key=745905>.</span> <span id='text-745898' key=745898>և</span> <span id='text-745913' key=745913>ծռվիզն</span> <span id='text-1155135' key=1155135>յոյժ</span> <span id='text-1155143' key=1155143>սիրէր</span> <span id='text-1155160' key=1155160>զդաւիթ</span><span id='text-1155153' key=1155153>.</span> <span id='text-1155179' key=1155179>և</span> <span id='text-1155180' key=1155180>խոստանայր</span> <span id='text-1155200' key=1155200>նստուցանել</span> <span id='text-1155211' key=1155211>զնա</span> <span id='text-1155236' key=1155236>յաթոռ</span> <span id='text-1155253' key=1155253>թագաւորութեան</span> <span id='text-1155251' key=1155251>հայոց</span><span id='text-1155244' key=1155244>։</span> <span id='text-1155250' key=1155250>Բայց</span> <span id='text-1155266' key=1155266>դաւիթ</span> <span id='text-1155290' key=1155290>ոչ</span> <span id='text-1155306' key=1155306>կամեցաւ</span> <span id='text-1155314' key=1155314>լուծանել</span> <span id='text-1121466' key=1121466>զդաշինս</span> <span id='text-1118499' key=1118499>վասլին</span><span id='text-1112056' key=1112056>։</span> <span id='text-1118289' key=1118289>Եւ</span> <span id='text-1118253' key=1118253>յաւուր</span> <span id='text-745188' key=745188>միում</span> <span id='text-745237' key=745237>գնայր</span> <span id='text-745322' key=745322>դաւիթ</span> <span id='text-745323' key=745323>ի</span> <span id='text-745445' key=745445>տուն</span> <span id='text-745578' key=745578>իւր</span> <span id='text-745648' key=745648>խռովութեան</span><span id='text-745803' key=745803>.</span> <span id='text-745836' key=745836>աղագաւ</span><span id='text-745887' key=745887>.</span> <span id='text-745900' key=745900>և</span> <span id='text-745902' key=745902>յարուցեալ</span> <span id='text-1155121' key=1155121>նիկիփաւռն</span> <span id='text-1155202' key=1155202>միայն</span> <span id='text-1155172' key=1155172>և</span> <span id='text-1155215' key=1155215>գրկեաց</span> <span id='text-1155325' key=1155325>զնա</span><span id='text-1155349' key=1155349>.</span> <span id='text-1155352' key=1155352>և</span> <span id='text-1155341' key=1155341>աղաչէր</span> <span id='text-1155360' key=1155360>դառնալ</span><span id='text-1155376' key=1155376>։</span> <span id='text-1155388' key=1155388>Իսկ</span> <span id='text-1155412' key=1155412>դաւիթ</span> <span id='text-1155415' key=1155415>ակնարկեալ</span> <span id='text-1155422' key=1155422>արանցն</span><span id='text-1155417' key=1155417>.</span> <span id='text-1155439' key=1155439>և</span> <span id='text-1155445' key=1155445>նոյնժամայն</span> <span id='text-1155451' key=1155451>սպանին</span> <span id='text-1155447' key=1155447>զծռվիզն</span><span id='text-1155458' key=1155458>.</span> <span id='text-1155467' key=1155467>և</span> <span id='text-1155462' key=1155462>զաւրքն</span> <span id='text-1155469' key=1155469>նորա</span> <span id='text-1155476' key=1155476>ցրուեալ</span> <span id='text-1155486' key=1155486>եղեն</span> <span id='text-1155504' key=1155504>փախստական</span><span id='text-1155532' key=1155532>.</span> <span id='text-1155608' key=1155608>և</span> <span id='text-1155602' key=1155602>լուեալ</span> <span id='text-1155640' key=1155640>զայն</span> <span id='text-1155647' key=1155647>վասլին</span> <span id='text-1155646' key=1155646>ուրախ</span> <span id='text-1155660' key=1155660>եղև</span> <span id='text-1155677' key=1155677>յոյժ</span><span id='text-1155670' key=1155670>.</span> <span id='text-1155683' key=1155683>և</span> <span id='text-1155710' key=1155710>տայր</span> <span id='text-1155709' key=1155709>պարգևս</span> <span id='text-1155739' key=1155739>դաւթի</span> <span id='text-1155737' key=1155737>զկեսարիա</span> <span id='text-1155761' key=1155761>և</span> <span id='text-1155765' key=1155765>զծամնդաւ</span> <span id='text-1155795' key=1155795>և</span> <span id='text-1155790' key=1155790>խաւատանէքն</span> <span id='text-1155782' key=1155782>հանդերձ</span> <span id='text-1155805' key=1155805>սահմանաւքն</span><span id='text-1155824' key=1155824>.</span> <span id='text-1155836' key=1155836>Եւ</span> <span id='text-1155843' key=1155843>վասիլն</span> <span id='text-1155867' key=1155867>մեծաւ</span> <span id='text-1155862' key=1155862>զայրացմամբ</span> <span id='text-1155871' key=1155871>գայր</span> <span id='text-1155888' key=1155888>ի</span> <span id='text-1155906' key=1155906>վերայ</span> <span id='text-1155898' key=1155898>գորգէի</span> <span id='text-1155922' key=1155922>վրաց</span> <span id='text-1155923' key=1155923>թագաւորին</span> <span id='text-1155941' key=1155941>բազում</span> <span id='text-1155946' key=1155946>զաւրաւք</span><span id='text-1155963' key=1155963>.</span> <span id='text-1155965' key=1155965>և</span> <span id='text-1155978' key=1155978>արարին</span> <span id='text-1155979' key=1155979>ձիաւնից</span> <span id='text-1155981' key=1155981>բերդին</span> <span id='text-1155993' key=1155993>առաջի</span> <span id='text-1156026' key=1156026>մեծ</span> <span id='text-1156028' key=1156028>պատերազմ</span><span id='text-1156021' key=1156021>.</span> <span id='text-1156014' key=1156014>և</span> <span id='text-1156041' key=1156041>գորգի</span> <span id='text-1156069' key=1156069>փախստական</span> <span id='text-1156068' key=1156068>լեալ</span> <span id='text-1156089' key=1156089>անկանէր</span> <span id='text-1156100' key=1156100>յամուր</span> <span id='text-1156101' key=1156101>բերդս</span><span id='text-1156097' key=1156097>.</span> <span id='text-1156110' key=1156110>և</span> <span id='text-1156104' key=1156104>գրէր</span> <span id='text-1156133' key=1156133>զանձն</span> <span id='text-1156123' key=1156123>իւր</span> <span id='text-1155328' key=1155328>ծառայ</span> <span id='text-1155385' key=1155385>վասլին</span><span id='text-1155479' key=1155479>.</span> <span id='text-1155542' key=1155542>և</span> <span id='text-1155543' key=1155543>տայր</span> <span id='text-1155523' key=1155523>պատանդ</span> <span id='text-1155648' key=1155648>զորդին</span> <span id='text-1155645' key=1155645>իւր</span><span id='text-1155687' key=1155687>։</span> <span id='text-1155802' key=1155802>Եւ</span> <span id='text-1155861' key=1155861>յետ</span> <span id='text-1155883' key=1155883>այնորիկ</span> <span id='text-1155884' key=1155884>գնայր</span> <span id='text-1156060' key=1156060>վասիլն</span> <span id='text-1156098' key=1156098>յաշխարհն</span> <span id='text-1112057' key=1112057>պարսից</span><span id='text-1112113' key=1112113>.</span> <span id='text-1153108' key=1153108>և</span> <span id='text-1112073' key=1112073>բնակէր</span> <span id='text-985597' key=985597>ի</span> <span id='text-1112058' key=1112058>դուռն</span> <span id='text-1112146' key=1112146>քաղաքին</span> <span id='text-1112165' key=1112165>հերայ</span><span id='text-1112164' key=1112164>.</span> <span id='text-985583' key=985583>և</span> <span id='text-1154608' key=1154608>էր</span> <span id='text-1154604' key=1154604>ժամանակն</span> <span id='text-1154602' key=1154602>ամառնային</span><span id='text-1154590' key=1154590>.</span> <span id='text-1154569' key=1154569>և</span> <span id='text-1154559' key=1154559>յաւուր</span> <span id='text-1154564' key=1154564>միում</span> <span id='text-1154562' key=1154562>եկն</span> <span id='text-1154573' key=1154573>ձիւն</span> <span id='text-1154574' key=1154574>սաստիկ</span> <span id='text-1154556' key=1154556>ի</span> <span id='text-985602' key=985602>վերայ</span> <span id='text-985603' key=985603>բանակին</span><span id='text-985604' key=985604>.</span> <span id='text-985605' key=985605>և</span> <span id='text-985606' key=985606>ոչ</span> <span id='text-985607' key=985607>գիտէին</span> <span id='text-985608' key=985608>թէ</span> <span id='text-985609' key=985609>զինչ</span> <span id='text-985610' key=985610>արասցեն</span><span id='text-985611' key=985611>.</span> <span id='text-985612' key=985612>և</span> <span id='text-985613' key=985613>դարձան</span> <span id='text-985614' key=985614>փախստական</span> <span id='text-985615' key=985615>ի</span> <span id='text-1155062' key=1155062>մեծ</span> <span id='text-1155022' key=1155022>տագնապէն</span><span id='text-1154965' key=1154965>.</span> <span id='text-1154945' key=1154945>և</span> <span id='text-1154937' key=1154937>ծովացաւ</span> <span id='text-1154919' key=1154919>երկիրն</span> <span id='text-1154889' key=1154889>ի</span> <span id='text-1154878' key=1154878>բազմութենէ</span> <span id='text-1154870' key=1154870>ջրոյն</span><span id='text-1154858' key=1154858>.</span> <span id='text-1154800' key=1154800>և</span> <span id='text-1154756' key=1154756>եկեալ</span> <span id='text-1154754' key=1154754>ի</span> <span id='text-1154744' key=1154744>տեղի</span> <span id='text-1153146' key=1153146>մի</span> <span id='text-1153141' key=1153141>ոչ</span> <span id='text-1153164' key=1153164>կարէին</span> <span id='text-1153185' key=1153185>անցանել</span> <span id='text-1153196' key=1153196>ի</span> <span id='text-1153199' key=1153199>տղմոյն</span><span id='text-1153243' key=1153243>.</span> <span id='text-1153254' key=1153254>և</span> <span id='text-1153295' key=1153295>գումարեալ</span> <span id='text-1153312' key=1153312>ոչ</span> <span id='text-1153316' key=1153316>գիտէին</span> <span id='text-1153407' key=1153407>թէ</span> <span id='text-1153454' key=1153454>զինչ</span> <span id='text-1153835' key=1153835>արասցեն</span><span id='text-1153830' key=1153830>.</span> <span id='text-1153827' key=1153827>ապա</span> <span id='text-1153823' key=1153823>հրամայեաց</span> <span id='text-1153826' key=1153826>թագաւորն</span> <span id='text-1153815' key=1153815>կոտորել</span> <span id='text-1153828' key=1153828>ի</span> <span id='text-1153804' key=1153804>հետևակէն</span><span id='text-1153800' key=1153800>.</span> <span id='text-1153767' key=1153767>և</span> <span id='text-1153750' key=1153750>կոտորեցին</span> <span id='text-1153754' key=1153754>ԺԳՌ</span> <span id='text-1153746' key=1153746>այր</span> <span id='text-1153735' key=1153735>և</span> <span id='text-1153744' key=1153744>լցին</span> <span id='text-1153713' key=1153713>ի</span> <span id='text-1153694' key=1153694>տեղին</span> <span id='text-1153657' key=1153657>յայն</span> <span id='text-1153656' key=1153656>և</span> <span id='text-1154340' key=1154340>զաւրքն</span> <span id='text-1154293' key=1154293>անցին</span> <span id='text-1154281' key=1154281>ի</span> <span id='text-1154266' key=1154266>վերայ</span><span id='text-1154255' key=1154255>.</span> <span id='text-1154207' key=1154207>և</span> <span id='text-1154171' key=1154171>եկեալ</span> <span id='text-1154095' key=1154095>ձմերեաց</span> <span id='text-1154091' key=1154091>ի</span> <span id='text-1153502' key=1153502>մելտենի</span><span id='text-1154012' key=1154012>։</span></p></div>